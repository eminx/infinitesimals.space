# Web Developer Wanted

**Merhaba!**

_NOT: Bu geleneksel olmayan bir iş ilanıdır._

<img className="cat-gif" src="https://media.giphy.com/media/EE185t7OeMbTy/giphy.gif" alt="Looking for a frontender" />
<div className="img-alt-text">We need you <br /><a href="https://giphy.com/gifs/cat-kitty-kittens-EE185t7OeMbTy" target="_blank">gif src</a></div>

Yıllarca el emeği, göz nuru, kalp ışığı ile yoğrularak oluşturulmuş birkaç sayfa kodun bir araya gelip özel geliştirilmiş derleyiciler (compiler) ve sunucular tarafından bir işe yarar hale geldiği mekanizmamızın geliştirilmesinin devamı için arkadaş arıyoruz.

Tarayıcılar ve mobil işletim sistemleri üzerinden internet ortamında çalışarak insanların kullanabilecekleri arayüz, veritabanı ve birçok sunucu fonskiyonlarından oluşan uygulamalarımızın daha çok kullanıcıya ulaşması ve daha da önemlisi amacını hakkıyla yerine getirebilmesi için takım çalışması kaçınılmaz hale geldi. Ne güzel değil mi?

Web sayfaları/siteleri oluşturulması konusunda deneyiminiz, didinmişliğiniz, ısrarla CSS kasmışlığınız var ise sizi ilgilendiriyor olabilir bu ilan.

Çalıştığımız teknolojiler temelinde tabi ki HTML, CSS ve Javascript. Bu temelin üzerinde ise:

- `React JS`,
- `Node JS`,
- `Meteor JS`,
- `Styled-components`,
- `HTML Canvas API`,
- `Typescript,`
- `Next JS`,
- `Mongo DB`,
- `Git,`
- `GraphQL,`
- `CI/CD`,
- `SaaS,`
- `Heroku & AWS`,
- `Websockets,`
- `PostCSS,`
- `Docker,`
- `Cordova,`
- `Design Systems`,
- ve bilimum değişik araçlardan oluşuyor...

(Bu araçların hepsiyle birden aşina olmanızı tabi ki beklemiyoruz.)

Ancak bunlardan önemlisi; acaba yeni şeyler öğrenme konusunda ne kadar ilgili, sabırlı ve arzulusunuz, işte bunlar bizim için daha değerli.

Bu önemli olan kavramlar dışında başka önemli olan şeyler de var bizim için. Örneğin bizim yaptığımız iş özünde ve amacında salt para kazanmak ve büyümek değil. Ahlaki ve kültürel göreceliliğe olan saygımız bir yana, yıllardır üzerine uğraştığımız bu yazılım işleri aslında dünyanın, en başında kendi bireysel dünyamızın, daha yaşanılabilir olması üzerine kurulu bir niyetler-emekler dizisi üzerinden gelişmekte. Oluşturduğumuz ve devam ettireceğimiz teknolojiler insanların severek yaptıkları sanatsal kültürel uğraşlarının birbirleriyle paylaşılarak çoğaldığı bir refah, huzur ve zevk verici bir hayal dünyasına hizmet etmekte. Hatta bu hayal dünyası ne kadar ısrar edersek o kadar gerçek hale geleceğini bilerek oluşturduğumuz bir evrenin kendi içinde yansımaları ile dolu; nasıl bir rüya yaşanılan gerçeklikler ile tamamıyla alakasız olamaz ve nasıl sonraki gerçeklikler de o rüyadan bir şekilde beslenir ise...

Yazdığımız yazılımların hepsi açık kaynak ve belli, güzel olduğuna inandığımız amaçlara hizmet eden mikro düzeyde çalışan sosyal medya platformları ve verimlilik araçları arasında gidip gelen yerlerde. Hatta kimisi [_Evrensel Temel Gelir_](https://basicincome.stanford.edu/about/what-is-ubi/)in kripto para ile nasıl mümkün kılınabileceğini kendi sistematiğinde ısrarla deneyen ve dünyada birkaç yüz bin üyesi olan ütopik bir sistem.

Eğer bu tür alanlar ile ilgileniyorsanız ve bilgisayar başında zevk ya da acıyla veya hiçbir duygu hissetmeksizin kaliteli kod yazabiliyorsanız; veya yazmak istiyorsanız lütfen sizden haber bekleriz.

Üzerine çalıştığımız projeleri şurdan inceleyebilirsiniz:

- [www.cocoso.info](https://www.cocoso.info) (kaynak: [github.com/eminx/cocoso](https://github.com/eminx/cocoso))

- [joincircles.net](https://joincircles.net) (kaynak: [github.com/CirclesUBI](https://github.com/CirclesUBI))

- [librella.co](https://librella.co)

- [www.artistrun.space](https://www.artistrun.space)

- [www.laborislove.se](https://www.laborislove.se)

Bu iş tam zamanlı ya da belli bir zaman aralığında veya part-time olabilir. Ama iş arkadaşımızdan bir özveri bekliyor olacağız. Kendi ritiminiz içerisinde dilediğiniz özgürlükte karşılıklı güven ve saygı çerçevesinde bir disiplin bekliyoruz. Uzaktan, evden çalışmak mümkün, ancak Muğla ilinin Ortaca ilçesine, yani bizim yakınımızda yaşıyor olmanız da müthiş olurdu aslında. Olmasa bile belki buralara taşınmayı dilersiniz kim bilir?

Tabikine yapay zeka olsun değişik türde gerçeklikler olsun makine öğrenimi olsun bu tür cool şeylerle de ilgili takılmak istiyoruz. Ancak önce temelimizi oluşturmamız gerek.

Finansal olarak her ne kadar güçlü ve önü açık bir bütçemiz şu an olmasa da size bir ödeme tabi ki hakkıyla yapacağız. Umuyoruz ki sizin de katkınız ile ilerleyen zamanlarda daha sürdürülebilir bir yere geleceğimize inanıyoruz.

Eğer ilgileniyorsanız, motivasyonunuzu ve sizinle ilgili edinmemizi istediğiniz bilgiyi dilediğiniz formda [emin@infinitesimals.space adresine, "Front-end Web Developer" başlığı ile](mailto:emin@infinitesimals.space?subject=Front-end%20Web%20Developer) gönderirseniz seviniriz. Yeni mezun, kendi kendine öğrenmiş, stajer ya da çok deneyimli olabilirsiniz; lütfen içinizden geliyorsa irtibat kurunuz.

NOT: Bizim için cinsiyetinizi nasıl tanımladığınız, cinsel yöneliminiz, nereli olduğunuz, nerden geldiğiniz, siyasal düşünceniz, özel durumlarınız birer karar verme kriteri değil. Ancak biz kimlikten çok özgünlüğe, özden çok varoluşa, görüntüden çok içeriğe, yargılardan çok hislere, mantıktan çok aşka inanıyoruz ve sizden de bu şekilde bir tutum bekleriz genel olarak. Eh sonuçta eğer beraber çalışacak isek...

Sevgiler,
Emin
